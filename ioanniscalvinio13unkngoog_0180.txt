335

enim penitus inspexeris, sic colliges, hominem in
tractando Dei verbo hoc unum sibi propositum
habere, ut ita gratiam apud te ineat, ut et inde
beneficia et eiusmodi lucra captet, et in nullius
offensionem unquam incurrat.

Nunc omisso homine, rem ipsam aggrediar. Hoc
est igitur illius consilium: quod missa non ita abomi-
nanda sit, quin et ipsi illam facere, et aliis qui fide-
les sint, missae interesse liceat: quibus vero hoc
agere religio sit, illos perturbare ecclesiam, esse in-
firmis scandale, quorum praecipuam causam apud
nos voluerit esse Dominus. Quod ad illud attinet,
quid missa valeat, vix scio operae pretiumne factu-
rus sim, si quid ad illud apud te praesertim rege-
ram. Sic enim mihi persuadeo illam a te non alio
quam horrendi sacrilegii loco haberi, si quid aliud
eo nomine censendum sit. Verendum igitur ne ri-
diculus apud te sim, si illud probare contendam, de
quo te non dubitare non magis ipse dubitem. Bre-
vitas etiam epistolae vix ea complecti posset, quae
iustum volumen caperet. Quare ut obiter aliquid
attingam, ut minus adhuc perplexa haereas, sic habe.
Missa est sacrificium ab hominibus institutum, pro
redemptione vivorum et mortuorum, ut certo loco
canon missae perhibet. Missa igitur exsecranda est
blasphemia, qua passio Domini convellitur, atque
vis ipsius evanida et inanis prorsus redditur. Quum
enim dicimus fideles effuso Christi cruore redemp-
tos, peccatorum remissionem, iustitiam, vitae aeter-
nae spem adeptos esse, hoc non aliter accipi potest,
quam quatenus bonus redemptor noster patri se ip-
sum offerens, atque victimam immolandam sistens,
semetipsum illo ipso actu obtulit in sacrificium ae·
ternum, quo nobis constat purgatio et emundatio
ab iniquitatibus nostris, ac proinde de nostra in gra-
tiam apud patrem coelestem receptio, cum regni
etiam caelestis speranda participatione, uti pluribus
ostendit diserte, et manifeste evincit apostolus ad
Hebraeos a 7 ad 11. Quo pertinet haec illius ap-
positissima exhortatio, quam ex doctrina de efficacia
unius sacerdotii, et sacrificii Christi in aeternum
colligit. Quum habeamus, inquit, per Christi car-
nem viam illam et recentem ac vivam, accedamus
corde puro ad Dominum. Nam si una Christi mors
unicum illud sacrificium non complectitur, quod
peractum semel perpetuam causam habeat, ut vis
illius aeterna sit, inducatur nempe et pro nullo ha-
beatur. Respondent saorificuli praestigiatores , se
non offerre novum sacrificium, sed ipsissimum Christi
sacrificium. Sic ma ‘s blasphemiis sese involvunt.
Quis enim prodibit a offerendum sacrificium Christi
praeter Christum ipsum idoneus? Quid vero apos-
tolus de unico illo sacrificio incomparabili? Si, in-
quit, ut per Christum peccata aboleantur, unicum
illius sacrificium non sufficit, sed iterum illud offe-
rendum sit, iterum etiam sit ipsi moriendum (Heb.

EPISTOLAE 37 4 bis

 

336

9, 24 sqq.). Quare duorum alterum hic statuendum
est, ut aut horrenda missae blasphemia aperte ex·
sacranda habeatur, aut si retinetur, ut crux Christi
(quod absit) pedibus conculcetur. Quam belle vero
missae conveniat cum coena Domini, ipsa coenae a
Domino institutio me tacente tibi suggeret. Cu·
mulus autem abominationis ipsa quae ibi primas
tenet elementi adoratio est. Hoc enim nullum co·
lorem habet. Quae quum ita se habeant, qua fronte
ille affirmare audeat missam esse quid medium, et
non ita intolerabile, nisi convictus fateatur tot hor-
renda in Deum peccata, ipsamque abominationem
quae illic caput attollit, res perinde etiam esse le-
vis alicuius momenti? Quid enim quis obtendat,
quominus tam horrendae impietatis societate tenea-
tur, qui illam se supra verbum Dei revereri, et
magis impense observare convictus sit? Quam vero
illud Domino placeat, testatur ipse apud Ezech. 20
cap. 39 vers. Agite, inquit, et merum idolorum
cultum profitemini gentium ritu, neque sanctum
nomen meum cum vestris idolis permiscete. Sic
enim ipsi cogitabant conciliandam esse obedientiam
legis Dei cum vanissimis gentium superstitionibus,
quas sibi asciscendo a Dei lege sese prorsus aver·

¹tebant. Hoc alibi confirmat (Soph. l, 5), ubi ait,

illos se perditurum qui iurarent per nomen suum
ut Dei veri, ac nihilominus alios simul Deos sibi
affingercnt. Neque valet illa responsio, praecipue a
Deo mentem requiri, ut illa pura sit, quidquid ex-
terno gestu quis prae se serat. Nempe hoc refutat
Dominus, quum testatur eodem illo corpore se glo-
rificari velle, pro quo non minus quam pro anima
se ipsum impenderit: sic oris confessionem requirit:
sic nullam nostri partem non sibi consecrari iubet.
Hoc vero locum habere non potest, quin illis om-
nino valedicamus, quae a se reprobari non minus
aperte testatus sit. Hic vero ne sermonem magis
intendam, quod epistola non ferret, reliqua facile
erit petere ex tractatu a me edito: Quid pio homini
cum papisticis superstitionibus commune esse pos-
sit, utque se illic gerere debeat. Illic te repertu-
ram confidO, quo tibi plenius satisfactum agnoscas.
Superest altera quaesti0, an dicendum sit turbari
infirmorum conscientias, si quis fidelis a missa pe·
nitus et omnimodo abhorreat. Ille hoc asserit. Ego
vero videre non possum, quomodo hoc illi exciderit
quod tam secure praetergreditur, estque praecipui
momenti in hac quaestione. Primum enim illud
est in Dei cultu, et irrefixum stare oportet, quid-
quid Dominus iubet aut vetat verbo suc, ab eo ob-
servando ne latum unguem discedere fas esse, quam·
cunque in partem hoc alii interpretentur. Iam res
quasdam non eo loco esse concedo, sed quae mediae
sint, uod ad ipsum usum vel abstentionem: quum-
ue ' ae quasi nostro delectui relictae sint, viden-
um quid captus proximorum ferat, ne nostra

